---
uid:          jirina.ciprova                 
name:         Jiřina Ciprová      
category:                 
  - clenove
  - mstrebicsko
description:  členka Místního sdružení Třebíčsko 
profession:   předsedkyně spolku 
#img: people/jirina-ciprova.jpg
mail:
  - jirina.ciprova@pirati.cz
profiles:
  web: http://dvornizookoutek.cz 

---

**Jiřina Ciprová** (* 30.listopadu 1967 ve Valašském Meziříčí) je členkou MS Třebíčsko. 

Pochází z Rožnova pod Radhoštěm, přezdívaného _"srdce  Valašska"_, ležícího v Beskydech. Vyrůstala v Praze, kde žila do roku 1997, v letech 1997-2012 bydlela na Nymbursku.  Od roku 2012 žije na Vysočině, v Jaroměřicích nad Rokytnou - Popovicích. Má 4 děti, ročníky 1985, 1989, 2004 a 2006. Vystudovala obor Elektromechanik, od roku 1987 studovala Střední průmyslovou školu elektrotechnickou  v Praze a od roku 2001 Střední zemědělskou školu v Poděbradech, obor Agropodnikání . Pracovala v ČKD Elektrotechnika v Praze jako operátor skladu a expedient, v ČKD Praha DIZ (dodavatelsko-inženýrský závod) jako sekretářka vedoucího odboru. Dále působila v Praze ve firmě FK technics (tehdy pobočka německé firmy Conrad Electronic) jako vedoucí odbytu, na Nymbursku ve firmě Temac Zvěřínek jako kalkulant-technolog. Po přestěhování na Vysočinu založila v roce 2013 občanské sdružení (dnes spolek) **[Dvorní zookoutek U Pipinga, z.s.](http://dvornizookoutek.cz)**, jehož se stala doživotní předsedkyní.  Působí ve spolku jako člen výkonného výboru, projektový manažer, fundraiser, veterinární technik, zoolog, logistik, chovatel a ošetřovatel zvířat, koordinátor dobrovolníků, pracovník ekologické výchovy, operátor zákaznické linky, finanční analytik, technicko-administrativní pracovník, technik realizace a údržby zeleně, webmaster a odborný pracovník vztahů k veřejnosti. Je zástupcem spolku v KOUS Vysočina, z.s. sekce poradenství,vzdělávání a občanské aktivity, členem Českého svazu chovatelů pštrosů a spolku SOS Na skalním.
  
Mezi její zájmy patří zvířata a chovatelství, příroda, ekologie a životní prostředí, hudba, hra na kytaru, fotografie, zahradní a krajinná tvorba, pořádání odpočinkových aktivit, environmentální vzdělávání.

---

**Piráti:**
* od června 2018 členem
* červenec 2018 člen pirátské posádky na závodech **Dračích lodí v Telči**
