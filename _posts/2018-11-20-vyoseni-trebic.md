---
date: 2018-11-20
category: blog
tags: akce Třebíč VyOsení kultura
layout: post
title: Listopadové VyOsení v Třebíči se neslo na vlnách rocku
author: Hana Hajnová
authorId: hana.hajnova    # uid nekoho z _people (nepoviné)
image: posts/2018-11-20-vyoseni-trebic.jpg
---

**V sobotu 17. listopadu se od 20 hodin konalo v třebíčském hudebním klubu Béčko rockové VyOsení. Hudební fanoušci z Třebíče a okolí tak měli letos již potřetí příležitost vyrazit na festival svobodné hudby, na němž vystupují hudebníci a kapely neregistrovaní v Ochranném svazu autorském (OSA).**

Festivaly a koncerty svobodné hudby, které jsou zaměřené proti OSA, nesou název VyOsení již od června 2011, kdy se konal vůbec první festival tohoto druhu na Vlčtejně. V Třebíči se první VyOsení konalo letos v dubnu a 28. září pak v ulici Leopolda Pokorného proběhl Festival svobodné kultury, kde se kromě hudebníků představili i "svobodní" divadelníci a spisovatelé. 

Sváteční listopadový večer byl v hudebním klubu nabitý svobodnou hudbou až do ranních hodin. Na pódiu se postupně představili hard rockoví Midnight Madness, rock-punková kapela Pefr Jam, alternativní punk-hard rockoví Paradoxx a konečně metalovo-hardrockový nářez v podání Richard Ramirez. Bez mála sto hudebních fanoušků tak stylově zakončilo mezinárodní den studentů a boje za svobodu a demokracii.

Svobodná hudba je jednou z vlajkových lodí České pirátské strany a proto není divu, že i Třebíčské VyOsení spolu-organizuje místní Pirát. *"Určitě budeme organizovat i další ročníky VyOsení. Poprvé jsme to zkusili v hudebním klubu a myslím si, že to předčilo naše očekávání. Tentokrát jsme dali přednost třebíčským rockovým kapelám. Co bude příště, ještě uvidíme. Ještě bych doplnil, že veškerý zisk ze vstupného, který jsme měli, se rozdělil mezi účinkující kapely rovným dílem,"* uvedl Roman Pašek. 

Česká pirátská strana podporuje autorskou tvorbu a umění a zdůrazňuje přitom společenské a kulturní změny, které jsou s nimi ve 21. století spojeny. Proto chce, aby autorské právo plnilo svůj původní účel – zlepšovalo pozici autora vůči vydavatelům, producentům a prodejcům děl. Nikdy by nemělo být záminkou pro omezování svobodné tvorby, koláží, remixů, parodií a jiných tvůrčích počinů. Piráti ale nechtějí zrušit osobností práva autora, jeho odměnu ani obhajovat plagiátorství. Naším cílem je podpořit svobodu tvorby a najít nové cesty pro tvorbu v digitálním věku.

---

**Kontakty pro média:**

Roman Pašek, 734 507 329, roman.pasek@pirati.cz

Hana Hajnová, 721 684 323, hana.hajnova@pirati.cz

---
