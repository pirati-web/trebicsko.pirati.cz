---
date: 2019-01-25
category: blog
tags: celostátní fórum 2019 Tábor
layout: post
title: Předposlední lednový víkend obsadili husitský Tábor Piráti
author: Ivan Mužík
authorId: ivan.muzik
image: posts/2019-01-25-cf.jpg
---

**Zatímco ostatní strany mají sjezdy, obvykle  jako okázalé a nákladné události, všichni opravdoví Piráti se každý rok scházejí na neokázalém celostátním pirátském fóru, kde   přípravu a průběh jednání zajišťují dobrovolníci. Zatímco na  klasických stranických sjezdech jsou zásadní věci předem dohodnuté v kuloárech, na pirátském fóru rozhodují všichni Piráti  a to po pirátsku elektronickým hlasováním.**

Přípravu letošního fóra si vzali na starost  jihočeští Piráti, účastníkům nabídli  pohostinnou atmosféru hotelu Palcát v srdci starobylého Tábora.  Už v pátek se stáří známí potkávali v družné zábavě při zahajovací warm up párty na prknech zdejšího Café Cool baru. V sobotu pak bylo  v kongresovém sálu hotelu Palcát nabito téměř čtyřistapadesáti Piráty, příznivci a novináři.

Hlavním tématem fóra bylo výběrko pirátských kandidátů do klání o poslanecké posty v evropském parlamentu. Nejprve gril otázek na tělo, a pak volba … tady se potvrdilo, že u Pirátů nic není dané předem; médii favorizovaný kandidát na čelo pirátského pelotonu Mikuláš Peksa skončil v hlasování až  třetí. Na čelo evropské kandidátky se vyhoupl informatik Marcel Kolaja, dvojkou kandidátky byla zvolena  předsedkyně Evropské pirátské strany Markéta Gregorová,  spolu s Lukášem Blažejem a Mikulášem Peksou  vytvoří  jádro  týmu  odhodlaných zdolat dvacetiprocentní laťku nastavenou v zahajovacím projevu  Ivanem Bartošem.

Sobotní pracovní program pokračoval pak ještě i v pozdních večerních hodinách debatou  o  pirátské  politice. Pro znavené celodenním rokováním  měli organizátoři připravenou odpočinkovou  alternativu v podobě After party v hotelovém Barbar klubu. I na nedělních  workshopech bylo plno; řešila se témata od  skoro až filosofického hledání odpovědi na otázku, proč to všechno děláme po aktuální  témata z komunální politiky.

Za perfektně připravené fórum patří  jihočeským Pirátům velký dík, zejména jejich krajské koordinátorce Kláře Bidařové, která ač u Pirátů novickou, zvládla vše s úsměvem na jedničku.

**Dík Jihočeši, dík Kláro, bylo nám u vás dobře!**
