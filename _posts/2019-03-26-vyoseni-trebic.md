---
date: 2019-03-26
category: blog
tags: svobodná hudba VyOsení Třebíč
layout: post
title: Druhé třebíčské VyOsení již tento pátek
author: Hana Hajnová
authorId: hana.hajnova  
image: posts/2019-03-26-vyoseni-trebic.jpg
---
*Třebíč, 26. března* - Po loňské listopadové premiéře festivalu VyOsení se již tento pátek 29. března mohou fanoušci v Třebíči těšit na další várku svobodné hudby. Od 21. hodiny se v klubu Béčko rozezní první tóny kapel z Třebíče a okolí, kteří nejsou registrovaní v Ochranném svazu autorském (OSA).

Festivaly a koncerty svobodné hudby, které jsou zaměřené proti OSA, nesou název VyOsení již od června 2011, kdy se konal vůbec první festival tohoto druhu na Vlčtejně. V Třebíči si svou tradici budují od loňského roku, kdy se kromě listopadového rockového VyOsení konal například multižánrový Festival svobodné kultury, kde se společně s hudebními autory představili i “svobodní” divadelníci a spisovatelé. 

Třebíčský hudební klub Béčko tak tento pátek nabídne svým návštěvníkům vyosený line up zhruba v této podobě:
* 21:00 - Mr. Cook
* 22:15 - The Bush
* 23:30 - Procz
* 00:45 - Zatimnic
* 02:00 - Shindy Piccio

A na co by rád pozval fanoušky frontman kapely Mr. Cook a jeden z pořadatelů Roman Pašek? *“Mimo to, že návštěvníci podpoří kapely, které nejsou zastupovány OSA, tak podpoří i klubovou scénu v Třebíči, která postupně ožívá a to je jen dobře. VyOsení se snažíme dělat tak, aby si lidé poslechli jak známější kapely, tak i ty nové. Navíc jsme se na poslední chvíli domluvili na spolupráci s havlíčkobrodským spolkem Show Your Help, který aktuálně ve své sbírce vybírá finanční podporu na nákup speciálního vozíku pro Milana, otce ročního batolete, který je ochrnutý. Takže kromě příjemně stráveného večera můžete přispět na dobrou věc.”*

Česká pirátská strana podporuje autorskou tvorbu a umění a zdůrazňuje přitom společenské a kulturní změny, které jsou s nimi ve 21. století spojeny. Proto chce, aby autorské právo plnilo svůj původní účel – zlepšovalo pozici autora vůči vydavatelům, producentům a prodejcům děl. Nikdy by nemělo být záminkou pro omezování svobodné tvorby, koláží, remixů, parodií a jiných tvůrčích počinů. Piráti ale nechtějí zrušit osobnostní práva autora, jeho odměnu ani obhajovat plagiátorství. Naším cílem je podpořit svobodu tvorby a najít nové cesty pro tvorbu v digitálním věku.

---
[Facebooková událost](https://www.facebook.com/events/781777152204397/)

[Show Your Help](https://www.facebook.com/showyourhelp) 

---

*Kontakt pro média*

Roman Pašek, roman.pasek@pirati.cz, 734 507 329

---
